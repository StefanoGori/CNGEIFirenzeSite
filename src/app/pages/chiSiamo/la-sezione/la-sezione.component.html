<div>
    <h2>LA SEZIONE</h2> 
    <div>
        <!-- Immagine della sezione -->
         <img src="assets/images/sezione-anfiteatro.jpg" sizes="(max-width: 1024px) 100vw, 1024px">
    </div>
    <div style="text-align: justify;">
        La sezione CNGEI di Firenze conta circa <strong>600 iscritti</strong> tra soci adulti (capi e Senior) e soci giovani, cioè ragazzi in percorso educativo tra gli 8 e i 19 anni.
        <br>
        <br>
        Per il suo funzionamento, conformemente allo Statuto, la Sezione si avvale di alcuni organi eletti dall’assemblea di tutti i soci maggiorenni ogni tre anni. Essi sono il Presidente, il Commissario, il Comitato di Sezione e il Collegio dei revisori dei conti.
        <br>
        <br>
        Il <strong>Presidente</strong> è il legale rappresentante della sezione, con poteri di nomina definiti dallo statuto, di controllo e di coordinamento. Convoca e presiede il <strong>Comitato di Sezione</strong>, costituito da sette consiglieri eletti tra tutti i soci maggiorenni della sezione e preposto all’attuazione delle decisioni assembleari, all’amministrazione e al coordinamento di tutte le attività della sezione.
        <br>
        <br>
        Il<strong> Commissario di Sezione</strong> è il responsabile educativo della Sezione. Propone la nomina dei Capi Gruppo e, all’interno di ciascun gruppo, quella dei capi e vice capi unità. Insieme ai Capi Gruppo e al Coordinatore Senior costituisce il <strong>Consiglio di Sezione,</strong> organo di coordinamento dell’attività tra i gruppi dislocati sul territorio e, soprattutto, di progettazione educativa dell’intera Sezione.
        <br>
        <br>
        <strong>Presidente: </strong>Lorenzo Ferri
        <br>
        <br>
        <strong>Commissario: </strong>Giacomo Borri
        <br>
        <br>
        <strong>Comitato di Sezione: </strong>Anna Maria Testi, Elisa Lippi, Roberto Ceccatelli, Eleonora Evaristi, Elisa Perini, Giuseppe Panza, Patrizia di Cataldo
    </div>
</div>